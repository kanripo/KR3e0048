# -*- mode: mandoku-view; -*-
#+TITLE: 宣明方論
#+DATE: 2015-08-24 23:05:46.683669
#+PROPERTY: ID KR3e0048
#+PROPERTY: BASEEDITION WYG    
#+PROPERTY: JUAN 卷十五
<pb:KR3e0048_WYG_015-1a>¶
欽定四庫全書¶
　宣明方論卷十五¶
　　　　　　　　　　　　金　劉完素　撰¶
　　雜病門¶
　　　雜論¶
素問云痛痒瘡瘍癰疽痘疹瘤氣結核怫鬱甚者皆熱¶
五臓不和九竅不通六府不和留結為癰近於火氣㣲¶
熱則痒熱甚則痛附近則灼而為瘡皆火之用也¶
<pb:KR3e0048_WYG_015-1b>¶
人之瘡腫因内熱外虚所生也為風濕之所乗則生瘡¶
腫然肺主氣候於皮毛脾主肌肉氣虚則膚腠開為風¶
濕所乗脾氣溫而内熱即生瘡也腫者皆由寒熱毒氣¶
客於經絡使血澁而不通壅結成腫風邪内作即無頭¶
無根氣血相搏作者即有頭有根結壅盛則為膿赤核¶
腫則風氣流潰也瘡以痛痒痛則為實痒則為虚非謂¶
虚為寒也正謂熱之㣲甚也痒者羙疾也故火旺於夏¶
而萬物蕃鮮榮羙也炙之以火潰之以湯而其痒轉甚¶
<pb:KR3e0048_WYG_015-2a>¶
者㣲熱之所使也痒去者謂熱令皮膚縱緩腠理開通¶
陽氣得泄熱散而去或夏熱皮膚痒而以冷水沃之其¶
痒不去謂寒收歛腠理閉密陽氣鬱結不能散越怫熱¶
内作故也瘡痒皆為火熱而反腐出膿水者猶穀肉果¶
菜熱極則腐爛而潰為汚水也潰而腐爛者水之化也¶
癰淺而大疽深而惡熱勝血則為癰膿也瘍有頭小瘡¶
也疹浮而小癮疹也瘤氣赤瘤丹熛熱勝氣火之色也¶
如意散　治疥癬無時痛痒愈發有時不問乆新者¶
<pb:KR3e0048_WYG_015-2b>¶
　　吴茱茰　牛蒡子　荆芥(各一/分)牡蠣(半/兩)輕粉(半/錢)信¶
　　砒(二/錢)¶
　右為細末研匀每臨卧抄一錢油調徧身搓摩上一¶
　半如後有痒不止更少許塗之股髀之間聞香悉愈¶
信效散　治風熱上客陽明之經牙齒疳蝕斷宣腐臭¶
血出色黄氣腐注悶動搖疼痛作發有時兼解中金石¶
一切毒藥¶
　　信砒(一/錢)黄丹(二/錢)千古石灰(如無但以陳乆/者炒細研四錢)¶
<pb:KR3e0048_WYG_015-3a>¶
　右研細末入青鹽一分麝香少許如無此二味亦得¶
　每上抄三兩大豆許先洗漱淨以手指蘸藥捺上下¶
　牙齒斷瀝涎勿嚥之須臾漱淨或有蝕處再上少許¶
　日三四次常用如意一上以頻為妙或服金石藥致¶
　病便一日三四上更不上牙齒如神或已上牙齒者¶
　傅之即愈或平人常用頗能清利頭目寛膈羙食使¶
　髭鬚遲白乆用亦能固牙齒便遲老人氣於面而手¶
　足陽明經絡貫注憂思則氣結而血液不行燥怫鬱¶
<pb:KR3e0048_WYG_015-3b>¶
　而血衰不能榮養藏府故早蒼黄而班白也此藥能¶
　使陽明氣血宣通故效能然也　又方使龍骨不用¶
　石灰¶
神聖餅子　治一切打撲傷損金石刀刄血出不止者¶
立效此藥上無膿退痂便愈¶
　　烏魚骨(一兩五月五日/前先准備下)萵苣菜(一/握)韮菜(一/握)青薊草¶
　　(一握約一虎口人/手取團圓是也)石灰(四/兩)¶
　右以五月五日日未出本人不語將取三味同杵爛¶
<pb:KR3e0048_WYG_015-4a>¶
　次後下餘藥味杵得所搏作餅子曬乾用時旋刮敷¶
　之¶
芙蓉膏　治徧滿頭靣大小諸靨子或身體者¶
　　料炭灰　桑柴灰　蕎麥䕸灰(各半/升)¶
　右灰用熱湯淋取　升熬至五分又用¶
　　獨角仙(一箇不/用角)紅娘子(半錢不/去翅足)糯米(四十/九粒)石灰(一/兩)¶
　　(風化/者)¶
　右為末將前項灰汁調如麫糊相似在甆合子内於¶
<pb:KR3e0048_WYG_015-4b>¶
　土底埋五七日取出使用取&KR0146;痕靨内刺破用細竹¶
　簽子㸃之放藥用濕紙揩藥再㸃至三上見&KR0146;痕時¶
　冷水淋洗忌薑醋魚馬肉¶
鈆白霜散　治大小人口瘡牙齒腐蝕氣臭血出者¶
　　鈆白霜(二/錢)銅録(二/錢)白礬(一塊/大許)¶
　右為末以翎羽掃上瘡以溫漿水潄之¶
麝香散　治大小人口齒腐蝕出血㫁根宣爛者¶
　　上好鹹土(不以/多少)麝香(真好者/少許)¶
<pb:KR3e0048_WYG_015-5a>¶
　右熱湯淋取汁去滓用清汁銀石器中熬乾刮下再¶
　與麝香同研匀摻於瘡上以紙貼神效¶
乳香散　治一切瘰癧瘡新乆逺近不已者¶
　　乳香(一/錢)砒霜(一/錢)碙砂(一錢/半)紅娘子(一十四箇/去趐足)黄丹¶
　　(半/錢)¶
　右為末糯米粥和作餅子如折三錢厚小銅錢裏捲¶
　大破瘡上白麫糊如不破者炙柴炷大者不過一月¶
　其瘰癧核自下¶
<pb:KR3e0048_WYG_015-5b>¶
　後歛瘡生肌藥　黄蘗(不以/多少)¶
　為細末麫糊塗患處甚妙¶
五香丸　治一切惡瘡瘰癧結核無首尾及諸瘡腫¶
　　沉香　木香　鷄舌香(各一/兩)薫陸香　麝香(各三/錢)¶
　　連翹(一兩/半)¶
　右研為細末每服二錢水一盞煎至六分不拘時¶
紫參丸　治熱毒瘰癧腫痛已内消瘡已破出膿水服¶
此藥¶
<pb:KR3e0048_WYG_015-6a>¶
　　紫參　苦參(各一/錢剉)連翹(二/兩)丹參(一兩/半)膩粉(三/錢)麝香¶
　　(三錢/别研)滑石(二/兩)¶
　右為末别用𤣥參一觔搗碎以酒三碗浸三日揉取¶
　汁去滓用皂角子三伯枚煨熟搗為末用𤣥參酒熬¶
　皂子未成膏和前藥如桐子大每服一丸以黄耆湯¶
　下一日加一丸至患人嵗數即止如四十則二十每¶
　日却減一丸瘡自乾有結内消¶
麝香雄黄散　治十七般惡蟲咬傷人及瘡腫者¶
<pb:KR3e0048_WYG_015-6b>¶
　　麝香　雄黄　乳香　碙砂(各二/錢)土蜂窩　露蜂¶
　　窩(燒/灰)¶
　右研為細末以醋調少許塗咬着處或不辯認得多¶
　凝是惡瘡三五日不療即毒入心難瘥忌鷄魚油膩¶
　物¶
碙砂散　治一切疔瘡¶
　　碙砂　雄黄　天南星　砒霜(各等/分)麝香(少/許)¶
　右研為細末用竹針針開用藥到黄水出瘡已¶
<pb:KR3e0048_WYG_015-7a>¶
聖力散　治諸疔瘡腫¶
　　草烏頭　白及　白歛　木鼈子(去/皮)地龍　金毛¶
　　狗脊(各二/錢半)麝香(三/錢)黄丹(少/許)¶
　右研為細末用針針到生肉痛者用藥黄水出為度¶
川山甲散　治一切通氣破瘡腫行膿血如神效¶
　　川山甲　木鼈子　烏龍角(各等分都/燒存性)¶
　右為末每服一錢半空心熱酒調下至中午瘡破膿¶
　血便行¶
<pb:KR3e0048_WYG_015-7b>¶
守癭丸　治癭瘤結硬¶
　　通草(二/兩)杏仁(一大合去/皮尖研)牛蒡子(一合/出油)吴射干　昆¶
　　布(去/鹹)呵梨勒　海藻(各四兩/去鹹)¶
　右為末煉蜜為丸如彈子大含化咽津下日進三服¶
鬼代丹　治打着不痛¶
　　無名異(研/)沒藥(研/)乳香(研/)自然銅(醋淬/研)地龍(去/)木¶
　　鼈子(去殻各/等分)¶
　右為末煉蜜為丸如彈子大溫酒下一丸打不痛¶
<pb:KR3e0048_WYG_015-8a>¶
龍腦潤肌散　治杖瘡熱毒疼痛¶
　　黄丹(一/兩)蜜陀僧(半/兩)輕粉(一錢/半)麝香(半/兩)龍腦(一/字)¶
　右為細末摻藥在瘡上用青白子塗之内留一眼子¶
香藥丸　治瘰癧瘡¶
　　碙砂　乳香　沒藥　半夏　輕粉　赤石脂(各/等)¶
　　(分/)¶
　右為末糯米粉為丸如桐子大每服十丸加至二十¶
　丸皂角子臨卧¶
<pb:KR3e0048_WYG_015-8b>¶
紅玉梃子　治一切牙疳¶
　　砒霜(一塊皂/角子大)黄丹(煆/過)魯土¶
　右為細末餬餅和作劑子任牙¶
桃花散　治一切瘡生肌藥¶
　　白及　白歛　黄栢　黄連　乳香(别/研)麝香(别/研)黄¶
　　丹(各等/分)¶
　右為細末摻於瘡上三二日生肌肉滿¶
追毒散　治生瘡發悶吐&KR2831;霍亂¶
<pb:KR3e0048_WYG_015-9a>¶
　　螺兒青　㨂甘草(各一/兩)白礬(二錢/半)¶
　右為細末每服一錢新汲水調下立止¶
膽礬丸　治男子年少而鬢髪班白¶
　　土馬騌(燒存/性)石馬騌(燒存/性)半夏(各一/兩)生薑(二/兩)胡桃¶
　　(十/箇)真膽礬(半/兩)川五倍子(一/兩)¶
　右為末和作一塊絹袋子盛如弹子大熱酒水各少¶
　許浸下藥汁淋洗頭髪一月神效¶
伏神散　治膽熱多睡神思不安昏悶¶
<pb:KR3e0048_WYG_015-9b>¶
　　伏神(去/皮)麥門冬　地骨皮　茯苓(各一/兩)白蘚皮¶
　　酸棗仁　沙參　甘草(炙半/兩)¶
　右為末每服三錢水一盞煎至六分去滓食後服¶
鐡脚丸　治大小便不通¶
　　皂角(炙去皮不以/多少去却子)¶
　右為末酒麫糊為丸如桐子大每服三十丸酒服¶
全聖散　治小腸胱膀氣痛不忍者¶
　　地膽(半兩去足/趐㣲炒)滑石(一/兩)硃砂(半/錢)¶
<pb:KR3e0048_WYG_015-10a>¶
　右為末每服二錢用苦杖酒調下食前服¶
琥珀散　治五淋¶
　　滑石(二/兩)木通　當歸　木香　尉金　扁竹(各一/兩)¶
　　琥珀(二/兩)¶
　右為末每服三五錢用蘆葦葉同煎食後日三服¶
葵子散　治小便不通¶
　　葵子　茯苓(去黑皮/各等分)¶
　右為末每服四錢水一盞煎三沸食前¶
<pb:KR3e0048_WYG_015-10b>¶
倒換散　治無問乆新癃閟不通小腹急痛肛門腫疼¶
　　大黄(小便不/通減半)荆芥穗(大便不通減/半各等分)¶
　右件藥味各别為末每服一二錢溫水調下臨時加¶
　減服¶
敗毒散　治男子徃來寒熱婦人産後骨蒸血運¶
　　大黄　黄藥子　紫河車　赤芍藥　甘草(各等/分)¶
　右為末每服一錢如發熱冷水下如發寒煎生薑苽¶
　蔞湯同調下此藥偏治婦人¶
<pb:KR3e0048_WYG_015-11a>¶
補真丹　治男子元藏虚冷興陽固腎不虚¶
　　黑附子(一兩/煨)陽起石(火燒酒/淬三錢)海馬(二/錢)乳香　雄黄¶
　　(為/衣)血蝎(各三/錢)石蓮子(去殻/皮心)黑錫(炒去砂/子半兩)石鷰子(燒/以)¶
　　(醋/淬)麝香(一/分)¶
　右為細末麫糊為丸每服二十丸用五香湯空心下¶
五香湯¶
　　沉香　箋香　乳香　麝香　檀香¶
　右為細末每服半錢煎湯下¶
<pb:KR3e0048_WYG_015-11b>¶
新添　一醉烏法治頭鬚白再黑方¶
　　訶䔧勒(十箇不/去核)醋石榴(三箇大/者取汁)碌礬(五/分)生地黄汁¶
　　(一/升)碙砂(研/)硫黄(研各/一錢)¶
　右藥同入甆瓶内用二味汁浸密封勿令透氣至四¶
　十九日後取出其訶子狀若黑梅至夜臨卧含一枚¶
　嚥津到曉爛嚼以酒一盞下之三二日後再服忌葱¶
　大蒜蘿蔔¶
　宣明方論卷十五¶
