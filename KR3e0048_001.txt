# -*- mode: mandoku-view; -*-
#+TITLE: 宣明方論
#+DATE: 2015-08-24 23:05:46.422193
#+PROPERTY: ID KR3e0048
#+PROPERTY: BASEEDITION WYG    
#+PROPERTY: JUAN 卷一
<pb:KR3e0048_WYG_001-1a>¶
欽定四庫全書¶
　宣明方論卷一¶
　　　　　　　　　　　　金　劉完素　撰¶
　　諸證門¶
　　　諸證總論¶
黄帝曰善言天者必驗於人善言古者必合於今善言¶
人者必厭於己如道不惑所謂明也余問夫子言而可¶
知視而可見捫而可得今驗於發蒙解惑可得聞乎¶
<pb:KR3e0048_WYG_001-1b>¶
岐伯稽首對曰何道之問也天覆地載萬物悉備莫貴¶
於人人以天地之氣生四時之法成君王宰職黎庶盡¶
欲全形貴賤雖殊寶命一矣好生惡死者是世人之常¶
也若人有患如救水火莫待留淫日深著於骨髓所以¶
難矣¶
　　　素問諸證畧備具題¶
煎厥之狀陽氣煩勞精絶辟積於夏致目盲不可視耳¶
閉不可聽薄厥之狀陽氣大怒形氣絶而血菀於上䐜¶
<pb:KR3e0048_WYG_001-2a>¶
脹飱泄寒熱不散升降上下頽疝心掣寒多下墜以為¶
諸疝心熱内掣隂陽之結四肢浮腫便血不已蠱瘛之¶
病腎氣不足寃熱觔急白液出跳掣也膀胱不利致三¶
焦約而遺溺腎精不足强上冥視唾之若涕惡風振寒¶
為之勞風雖近衣絮榮虚衛實名曰肉苛心移寒於肺¶
則肺消肺移寒於腎為湧水心移熱於肺為膈消膽移¶
熱於腦為肺淵膀胱移熱於小腸為口糜大腸移熱於¶
胃為食㑊熱盛則陽絡溢陽絡溢為衂衊醉以入房氣¶
<pb:KR3e0048_WYG_001-2b>¶
竭傷肝大脱其血月事衰少名曰血枯藴熱怫鬱生於¶
諸風寒濕風之三氣雜合而為諸痺宗觔縱發為白淫¶
熱聚胃口而不散行故胃脘為癰面色白黑所謂&KR1028;觔¶
口苦積熱名之膽癉腎虚内奪則為瘖痱血氣竭少令¶
人解㑊腹滿不食寒中腸泄斯病騖溏腰股痛發胕腫¶
不便寒生濡泄聊敘此證不能備舉¶
　　　煎厥證　主熱¶
陽氣煩勞積於夏令人熱厥目盲不可視耳閉不可聽¶
<pb:KR3e0048_WYG_001-3a>¶
人參散　主之治煎厥氣逆頭目昏憒聽不聞目不明¶
七氣善怒¶
　　人參　逺志(去/心)赤茯苓(去/皮)防風(去苗以上/各二兩)芍藥¶
　　麥門冬(去/心)陳皮(去/白)白术(以上各/一兩)¶
　右為末毎服三錢水一盞半煎至八分去滓溫服不¶
　計時候日再服¶
　　　薄厥證　主肝¶
陽氣大怒則形氣絶而血脈菀於上令人薄厥於胸中¶
<pb:KR3e0048_WYG_001-3b>¶
赤茯苓湯　主之治薄厥恭怒則傷肝氣逆胸中不和¶
甚則嘔血鼽衂也¶
　　赤茯苓(去/皮)人參　桔梗　陳皮(各一/兩)芍藥　麥門¶
　　冬(去/心)檳榔(各半/兩)¶
　右為末毎服三錢水一盞生薑五片同煎至八分去¶
　滓溫服不計時候¶
　　　飱洩證　主冷¶
清氣在下則生飱洩清濁交錯食不化而清穀出矣¶
<pb:KR3e0048_WYG_001-4a>¶
白术湯　主之治飱洩風冷入中洩痢不止脈虚而細¶
日夜數行口乾腹痛不已¶
　　白术　厚朴(生薑/製)當歸(去/苗)龍骨(各一/兩)艾葉(半兩/熟炒)¶
　右為末毎服三錢水一盞生薑三片同煎至八分去¶
　滓空心溫服¶
　　　䐜脹證　主心腹¶
濁氣在上則生䐜脹此隂陽返則氣結不散脹滿常如¶
飽¶
<pb:KR3e0048_WYG_001-4b>¶
吳茱茰湯　主之治䐜脹隂盛生寒腹滿䐜脹且常常¶
如飽不欲飲食進之無味¶
　　吳茱茰(湯淘/炒)厚朴(生薑/製)官桂(去/皮)乾薑(炮各/二兩)白术¶
　　陳皮(去/白)蜀椒(出子各/半兩)¶
　右為末毎服三錢水一大盞生薑三片同煎至八分¶
　空心去滓溫服¶
　　　風消證　主心脾¶
二陽之病心脾不得隱曲女人月水病血不流脾病食¶
<pb:KR3e0048_WYG_001-5a>¶
不化風勝真氣消¶
黄耆羌活散　主之治心脾受病精血虚少氣力衰乏¶
日溢消矣¶
　　黄耆(一兩半/蘆頭)羌活　石斛　防風　枳殻(火炒/去穰)人¶
　　參　生地黄　牡蠣(燒/)黑附子(炮/)茯苓(去/皮)五味子¶
　　　牛膝(酒浸各/一兩)續斷(半/兩)地骨皮(三/分)¶
　右為末毎服三錢水一大盞煎至八分去滓溫服不¶
　計時候日進¶
<pb:KR3e0048_WYG_001-5b>¶
　　　心掣證　主心¶
一陽發病少氣𠻳洩三焦不利上咳下洩心煩不寧其¶
動若掣¶
調中散　主之治心掣不定胸中刺氣痞壅上若咳𠻳¶
下若洩利¶
　　白术　乾薑(炮/)當歸　人參　五味子　赤茯苓¶
　　(去/皮)甘草(炙各/一兩)官桂(一兩/半)¶
　右為末毎服三錢水一盞煎至八分溫服去滓稍熱¶
<pb:KR3e0048_WYG_001-6a>¶
　日二服臨卧¶
　　　風厥證　主脾胃¶
一陽一隂病發驚駭背痛噫欠名風厥蓋胃土肝木為¶
木尅土風勝濕不製腎水故令上逆¶
逺志散　主之治風厥多驚背痛善噫善欠志意不樂¶
身背皆痛¶
　　逺志(去/心)人參　細辛(去/苗)白茯苓(去/皮)黄耆(去蘆/頭)官桂¶
　　(各一/兩半)菖蒲　熟乾地黄(焙/)白术　防風(各半/兩)¶
<pb:KR3e0048_WYG_001-6b>¶
　右末毎服一錢至二錢溫酒調下空心食前日三服¶
　　　結陽證　主四肢¶
四肢腫四肢熱勝則腫四肢者謂諸陽之本陽結者故¶
不行於隂脈陽脈不行故留結也¶
犀角湯　主之治結陽四肢腫滿熱菀不散或毒攻注¶
大便悶澁¶
　　犀角(屑/)𤣥參　連翹　柴胡(去苗各/半兩)升麻　木通¶
　　(各三/錢)沉香(剉/)射干(去/毛)甘草(炙一/兩)芒硝　麥門冬(去/心)¶
<pb:KR3e0048_WYG_001-7a>¶
　　(一/兩)¶
　右為末毎服三錢水一大盞同煎至八分食前去滓¶
　溫服¶
　　　厥疝證　主腹痛¶
脈至太虚積氣腹中隱而難見隂沉使脾弱寒於肢膜¶
氣厥逆也¶
吳茱茰加減湯　主之治厥疝腹中冷痛積氣上逆致¶
令隂冷於肢膜¶
<pb:KR3e0048_WYG_001-7b>¶
　　吳茱茰(二兩湯/澆炒)川烏頭(去皮/炮)細辛(去苗各/三兩)良薑¶
　　當歸　乾薑(炮/)官桂(各一/兩)¶
　右為末毎服二錢水一盞同煎至七分去滓溫服日¶
　進二服¶
　　　結隂　　主便血¶
結隂便血一升再結二升三結三升以隂氣内結故不¶
得通行血氣無宗滲入陽下致使漸多¶
地榆湯　主之治隂結下血不止漸漸極多腹痛不已¶
<pb:KR3e0048_WYG_001-8a>¶
　　地榆(四/兩)甘草(三兩半/炙半生)縮砂仁(七枚毎服/可加為炒)¶
　右為末毎服五錢水三盞縮砂同煎至一半去滓温¶
　服¶
　　　解㑊證　主腎實¶
冬脈太過緩而澁腎實精不運解者緩㑊疑寒熱類也¶
利腎湯　主之治解㑊春脈動氣痛氣乏不欲言此為¶
腎元有餘矣¶
　　澤瀉　生地黄　赤茯苓(去皮各/一兩半)檳榔　麥門冬¶
<pb:KR3e0048_WYG_001-8b>¶
　　(去/心)柴胡　枳殻(麩炒/去穰)牛膝(去苗酒浸/各一兩)黄芩(去朽/一兩)¶
　右為末毎服三錢水一盞半煎至七分去滓溫服不¶
　計時候¶
　　　胃疽證　主胃熱¶
食已如飢胃熱能消穀陽明脈終心火上行心憎煩身¶
黄小便赤澁也¶
茯苓加減湯　主之治胃疽積熱食已輒飢面黄痩胸¶
滿脇脹小便悶赤¶
<pb:KR3e0048_WYG_001-9a>¶
　　赤茯苓　陳皮(去/白)澤瀉　桑白皮(剉各/三兩)赤芍藥¶
　　白术(各四/兩)人參　官桂(各二/兩)石膏(八/兩)半夏(六兩湯/洗生薑)¶
　　(製/焙)¶
　右為末毎服三錢水一盞生薑十斤同煎至八分去¶
　滓不計時候如病甚者加大黄朴硝(各二/兩)¶
　　　蠱病證　主脾風¶
脾風傳腎一名疝氣小腹痛出白液名曰蠱左傳云以¶
喪志名為蠱病乃真精不守也¶
<pb:KR3e0048_WYG_001-9b>¶
大建中湯　主之治蠱病小腹急痛便溺失精溲而出¶
白液¶
　　黄耆　逺志(去/心)當歸　澤瀉(各三/兩)芍藥　人參¶
　　龍骨　甘草(炙各/二兩)¶
　右為末毎服三錢水一盞生薑五片煎至八分去滓¶
　溫服不計時候¶
　　　瘈病證　主觔急¶
蠱腹痛腎傳心觔脈相引而急精液少觔脈不榮灌而¶
<pb:KR3e0048_WYG_001-10a>¶
引急¶
建中加減湯　主之治瘈觔病相引而急及五勞七傷¶
小便數腹痛難立¶
　　人參　甘草(炙/)官桂　白茯苓(去/皮)當歸　附子(炮/)¶
　　厚朴(生薑製/各一兩)龍骨　黄耆(剉/)麥門冬　白芍藥¶
　　生地黄(各四/兩)¶
　右為末每服三錢水一盞半生薑五片棗一枚餳少¶
　許煎至一盞溫服去滓¶
<pb:KR3e0048_WYG_001-10b>¶
　　　勞風證　主諸風¶
發在肺下病强上㝠視唾涕惡風腎肺入肺中振慄故¶
俛仰成勞風¶
芎枳丸　主之治勞風强上冥視肺熱上壅唾稠喉中¶
不利頭目昏眩¶
　　川芎　枳殻(麩炒去穰/各等分)¶
　右煉蜜為丸如桐子大毎服十丸溫水送下食後日¶
　三服¶
<pb:KR3e0048_WYG_001-11a>¶
　　　痺氣證　主陽虚隂實¶
身非衣寒中非受寒氣痺者氣血不行如從水中出不¶
必寒傷而作也¶
附子丸　主之治痺氣中寒陽虚隂盛一身如從水中¶
出¶
　　附子(炮/)川烏頭(炮二味通剉碎/炒為末入藥)官桂　川椒　菖¶
　　蒲　甘草(各四/兩)骨碎補(炒/)天麻　白术(各二/兩)¶
　右為末煉蜜為丸如桐子大毎服三十丸溫酒下空¶
<pb:KR3e0048_WYG_001-11b>¶
　心食前日三服¶
　　　骨痺證　主腎弱¶
身寒大衣不能熱腎脂枯涸不行髓少觔弱凍慄故攣¶
急¶
附子湯　主之治腎藏風寒濕骨痺腰脊疼不得俛仰¶
兩脚冷受熱不遂頭昏耳聾音渾¶
　　附子(炮/)獨活　防風(去/苗)川芎　丹參　草薢　菖¶
　　蒲　天麻　官桂　當歸(各一/兩)黄耆　細辛(去/苗)山¶
<pb:KR3e0048_WYG_001-12a>¶
　　茱茰　白术　甘菊花　牛膝(酒/浸)甘草(炙/)枳殻(麩/炒)¶
　　(去穰各/半兩)¶
　右為末毎服三錢水一大盞生薑五片煎至七分去¶
　滓溫服不計時候日進三服¶
　　　肉苛證　主榮虚胃寒¶
近衣絮肉苛也榮氣虚則不仁其證&KR0857;重為苛也¶
前胡散　主之治榮虚衛實肌肉不仁致令&KR0857;重名曰¶
肉苛虚其氣¶
<pb:KR3e0048_WYG_001-12b>¶
　　前胡(去/苗)白芷(剉/)細辛(去/苗)官桂　白术　川芎(各三/兩)¶
　　川椒(去目閉口者/生用二錢)吳茱茰(湯洗/炒)附子(炮/)當歸(去苗/各二)¶
　　(兩/)¶
　右剉搗以茶酒三升匀拌同窨一宿以煉成猪脂膏¶
　五斤入藥微煎候白芷黄紫色漉出滓成膏病在處¶
　摩之病以熱調此藥櫻桃大癥瘕瘡痍皆治并去諸¶
　風瘡痒疼痛傷折墜損故摩内皆可用之¶
　　　肺消證　主心肺¶
<pb:KR3e0048_WYG_001-13a>¶
心移寒於肺肺消飲少溲多當補肺平心死而可治乃¶
心肺為賊也¶
黄耆湯　主之治消肺飲少溲多補肺平心移寒在肺¶
痿劣¶
　　黄耆(三/兩)五味子　人參　桑白皮(剉各/二兩)麥門冬(去/心)¶
　　(二/兩)枸把子　熟地黄(各一/兩)¶
　右為末毎服五錢水二盞煎至一盞去滓溫服無時¶
　　　涌水證　主水病¶
<pb:KR3e0048_WYG_001-13b>¶
肺移寒於腎名曰涌水其證如溢囊裏褁將或徧身腫¶
滿按腹不堅疾行則濯濯有聲或咳喘不定¶
葶藶丸　主之治涌水腹滿不堅溢如囊裏裹漿疾行¶
則濯濯有聲¶
　　葶藶(紙/炒)澤瀉　椒目　桑白皮(剉/)杏仁(去皮/麩炒)木猪¶
　　苓(去黒皮/各半兩)¶
　右為細末煉蜜和丸如桐子大毎服二十丸葱白湯¶
　下不計時候以利為度¶
<pb:KR3e0048_WYG_001-14a>¶
　　　膈消證　主肺門¶
心移熱於肺名曰膈消二者心膈有熱久則引飲為消¶
渇耳¶
麥門冬飲子　主之治膈消胸滿煩心津液燥少短氣¶
久為消渇¶
　　麥門冬(二兩/去心)括樓實　知母　甘草(炙/)生地黄¶
　　人參　葛根　茯神(各一/兩)¶
　右為末毎服五錢水二盞竹葉數片同煎至一盞去¶
<pb:KR3e0048_WYG_001-14b>¶
　滓溫服食後¶
　　　口糜證　主口¶
膀胱移熱於小腸膈腸不便上為口糜心胃壅熱水穀¶
不化轉下小腸¶
柴胡地骨皮湯　主之治口糜生瘡損爛小腸有熱脹¶
滿不便宜服之¶
　　柴胡(去/苗)地骨皮(各等/分)¶
　右為末毎服三錢水一大盞煎至八分去滓食後如¶
<pb:KR3e0048_WYG_001-15a>¶
　有病人大段實者加大黄朴硝可瀉熱甚¶
　　　虙瘕證　主女病¶
大腸小腸移熱名虙瘕津液耗散不能滑利菀結而大¶
腸閟澁¶
檳榔圓　主之治大腸有遺熱津液壅滯腹痛悶澁名¶
曰虙瘕證¶
　　檳榔　大黄(剉/炒)枳殻(麵炒去穰/各二兩)木香　桃仁(去皮/尖炒)¶
　　大麻仁(另研各/一兩)¶
<pb:KR3e0048_WYG_001-15b>¶
　右為末煉蜜和圓如桐子大毎服十圓至十五圓溫¶
　酒下不計時候湯亦得¶
　　　食亦證　主胃病¶
大腸移熱於胃善食而痩或胃熱遺於膽能食善飲大¶
勝土也¶
參苓圓　主之治食亦胃中結熱消穀善食不生肌肉¶
此名食㑊¶
　　人參　菖蒲　逺志　赤茯苓　地骨皮　牛膝¶
<pb:KR3e0048_WYG_001-16a>¶
　　(酒浸各/一兩)¶
　右為末煉蜜為圓如桐子大毎服十圓至十五圓米¶
　飲下不計時候¶
　　　鼻淵證　主鼻門¶
膽移熱於腦則辛頻鼻淵濁涕不止如涌泉不滲而不¶
久不已衂血為患¶
防風湯　主之治鼻淵腦熱滲下濁涕不止久而不已¶
必成衂血之疾¶
<pb:KR3e0048_WYG_001-16b>¶
　　黄芩　人參　甘草(炙/)麥門冬(去心各/一兩)川芎(一/兩)防¶
　　風(去蘆一/兩半)¶
　右為末毎服二錢沸湯㸃之食後服日三服¶
　　　衂衊證　主失血¶
膽受胃熱循脈而上於腦陽絡溢血妄行在鼻空衊目¶
瞑者¶
定命散　治膽受熱血妄行鼻中衂衊并血汗不止¶
　　朱砂　水銀　麝香(各等/分)¶
<pb:KR3e0048_WYG_001-17a>¶
　右為末毎服半錢新汲水調下不計時候如用藥看¶
　老㓜虚實加減¶
　　　鼓脹證　主胃病氣逆¶
病有心腹脹滿旦食不能暮食致令胃逆不散太陽不¶
傳逆滿¶
雞屎醴散　治鼓脹旦食不能暮食痞滿古法用此可¶
擇焉¶
　　大黄　桃仁　雞屎醴(乾者各/等分)¶
<pb:KR3e0048_WYG_001-17b>¶
　右為末每服一錢水一盞生薑三片煎湯調下食後¶
　臨卧服¶
　　　血枯證　主婦人經病¶
年少醉入房室氣竭肝傷故經衰少不來肝傷則血涸¶
脾胃相𫝊大脱其血目眩心煩故月事不來也¶
烏魚骨圓　主之治血涸胸脇交滿妨飲食變則聞腥¶
臊之氣唾血出清液前後洩血¶
　　䕡茹　烏賊魚骨(各一/兩)¶
<pb:KR3e0048_WYG_001-18a>¶
　右為末雀卵不拘數和成劑圓如小豆大毎服五圓¶
　至十圓煎飽魚湯下食後此日三服食壓之妙矣¶
　¶
　¶
　¶
　¶
　¶
　¶
<pb:KR3e0048_WYG_001-18b>¶
　¶
　¶
　¶
　¶
　¶
　¶
　¶
　宣明方論卷一¶
